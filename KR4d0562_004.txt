# -*- mode: mandoku-view; -*-
#+TITLE: 石初集
#+DATE: 2015-08-25 00:14:32.890064
#+PROPERTY: ID KR4d0562
#+PROPERTY: BASEEDITION WYG    
#+PROPERTY: JUAN 卷四
<pb:KR4d0562_WYG_004-1a>¶
欽定四庫全書¶
　石初集巻四　　　　　元　周霆震　撰¶
　　五言律詩¶
　　　憂懷¶
黃落雜烟蕪林炊乍有無䘮氛移步滿兵氣幾時蘇小¶
邑疲封拜窮鄉落饋輸刼深資病減閑坐校靈樞¶
　　　老病¶
䘮亂交遊盡艱難老病深寥寥平世䇿落落古人心夕¶
<pb:KR4d0562_WYG_004-1b>¶
照驚岐路晨霜憶故林折腰寧五斗敝帚或千金¶
　　　山村¶
寥落驚囘首艱危厭久生野人羞費揖山石苦留行坡¶
雨初畦菜園霜未破橙小村風物古暫喜話農耕¶
　　　喜康子至¶
　幼兒淹滯劉氏館中夜刼者壞大門而入急呼宿客¶
　父子起走出遇冦二客趨東廂影堂冦追躡之父死¶
　子傷吾兒趨西廂匿神龕側幸免死生之異在毫髮¶
<pb:KR4d0562_WYG_004-2a>¶
　間於其來也且喜且悲¶
脫或淪鋒刃吾年豈願餘及今相見日是汝有生初割¶
愛三兄愧慿危一飯驅風塵方未巳尙慎母恩劬¶
　　　憶第三兒留郡城¶
百里元非逺三春又已終傳聞隨處有消息幾時通蔓¶
草酣朝露孤花繋晚風昨逢歸客語前日早趨洪¶
　　　挽吉水孫碧澗判院¶
嗣世明經業傳家晝錦衣干戈危獨立桑梓晚全歸逺¶
<pb:KR4d0562_WYG_004-2b>¶
戍孤雲淡平原落日微送車淚交洒霜葉不成飛¶
　　　送人之岳陽税務¶
五月巴陵去官途事若何通商川舶逺供貢楚材多澤¶
國留形勝(湖廣參政阿思/蘭駐兵岳陽)騷人續詠歌時逢漁艇問或¶
有化龍梭¶
　　　張德彥¶
　德彥自金陵敗中附趙餘黨遡流将扺安慶趙子變¶
　起(其父鎮安慶陳疑其通/金陵師行之際戮之)守者倉皇東下德彥同行¶
<pb:KR4d0562_WYG_004-3a>¶
　識之急投脫命趙舟四十六人皆死歸道所以聞者¶
　悚然¶
跋涉逾千里存亡間一舟絶憐干禄誤翻致遺親憂水¶
國寒潮晚山城古木秋行藏盍深省嚮晦庻無尤¶
　　　辛丑除夕¶
雨雪徂年日乾坤厭亂餘戰爭呉㑹阻消息朔風虚虎¶
眩投眢井燐寃集故墟事機恒倚伏天意竟何如¶
　　　壬寅旦日¶
<pb:KR4d0562_WYG_004-3b>¶
衰遲違故里䘮亂守殘編鞍馬兒童習貂璫牧圉聯問¶
春逢上日頒朔憶當年懶復談迎送焚香校太𤣥¶
　　　閔新安¶
路泣顛微步原塗枕積骸孫恩将入海(新安砦主/孫本立)李祐¶
起平淮(紅巾首/李昭)犇潰蛾投火攀援蟻附厓熊兵聞禁暴¶
坐覺衆心懷¶
　　　闗隴吟¶
隴戍通恒代河闗控魯齊日經亡國淡天入戰場低玉¶
<pb:KR4d0562_WYG_004-4a>¶
帳千羊酪青郊萬馬蹄悲歌頻勸酒送客去安西¶
　　　冦至¶
羣醜發禾川中宵羽檄傳纔收縁岸戌已漲近城烟掠¶
貨舟相次敺人騎獨先兒孫猶九口兩地寸心懸¶
　　　雜詠三首¶
海宇久承平風塵忽四驚官僚生間道黎庻死乘城壯¶
士天山箭将軍細栁營寥寥千載事憂世與誰評¶
穎蔡俄中起荆襄轉盼休兵符留北府臣節仗南州萬¶
<pb:KR4d0562_WYG_004-4b>¶
宇聲華刼千官富貴羞聖恩覃雨露未必乏嘉猷¶
所至失堅城宜令鼠輩輕茫茫誰報國草草衆興兵呉¶
楚懸三户河山隔上京幾時蘇北望飛騎報塵清¶
　　　即事¶
古驛深春雨荒城帶落暉雞豚當道冺烟火隔江微所¶
過無完室相逢盡短衣干戈承刼運蹔與聖恩違¶
　　　羅郭¶
首義羅明逺傾家郭楚金俊功隨日起遺恨與年深白¶
<pb:KR4d0562_WYG_004-5a>¶
日重泉影青天萬古心如何有位者翻不計浮沈¶
　　　感遇¶
病髪梳頻減愁根日夜新世方迷貨色天未厭風塵臣¶
分誰憂國君心本愛民歲寒餘勁草灑血贑江濱¶
　　七言律詩¶
　　　秋日登城¶
山壓孤城草樹荒西風塵起獨彷徨蕭條遺構重燒毁¶
憔悴餘民半殺傷驛傳共疑星使杳角聲空引鴈愁長¶
<pb:KR4d0562_WYG_004-5b>¶
書生往往談經濟攬轡澄清合有方¶
　　　答劉持志¶
闗山極目翳黃埃歎息車薪水一杯種秫地荒賓少顧¶
催租邑小吏頻來暗塵葛服秋當浣細雨柴門晚未開¶
近日江南吟思減㫁腸誰更憶方囘¶
　　　答道原思治¶
書生報國乏涓埃羞對茱萸强舉杯宿霧連山雄虺些¶
朔風何日野鷹來交游漸向艱危盡懷抱那能老病開¶
<pb:KR4d0562_WYG_004-6a>¶
幾度出門疑所適杖藜細遶竹西囘¶
　　　雨¶
　五月初七日雨至初九夕大作一晝夜如傾初十夜¶
　半更許方止江漲比丁已有加¶
濕雲無際漲痕粘雨勢朝來幾倍添已讓滄溟懷絶島¶
更輸銀漢建高簷三年兵甲天當洗一日蛟龍地莫淹¶
早泛賈船隨鬬艦廣通民食富官鹽¶
　　　寄呉章臥病客中¶
<pb:KR4d0562_WYG_004-6b>¶
亂山岐路鴈行斜籬落酣烟菊自花我昔郡城行冒雨¶
君今孤館臥思家濟時孰是囊中穎避地除非海上槎¶
一郡幸存唯二邑戍樓何日罷吹笳¶
　　　城陷¶
黃塵赤日陷城池又到冰霜歲晏時列寨守江兵夜戍¶
揚旗出郭冦朝馳就粱誤落荒田鴈啄肉空肥野樹鴟¶
諸将從容依老守捷書但奏莫令遲(梁侯守郡/惡聞兵敗)¶
　　　感秋¶
<pb:KR4d0562_WYG_004-7a>¶
鬢如踈葉挂林端帶減腰圍逐月寛久病秋深心易怯¶
多愁夜永夢難安暗蛩入戸輸清苦落月窺牕進薄寒¶
屈指青春平野望東風隨意馬頭看¶
　　　九日¶
西風慘淡郡城樓誰復黃花插滿頭訪舊愁經墟落晚¶
登高怕見戰場秋鳴鸞閣在金笳集戯馬臺空鳥鼠留¶
尙欲逺尋雷煥友提攜雙劒出南州¶
荒荒萸菊負登臨莽莽乾坤亘古今淮浪逆舟寒日淡¶
<pb:KR4d0562_WYG_004-7b>¶
楚山連戌暮雲深孤生自滴思親淚(先父宋淳祐九/年九月九日生)多¶
難誰攄報國心道路幾時辭逆旅闗河無地避秋砧¶
　　　送韓一初赴馬萬户府叅議¶
才俊宜從幕府升四郊何日保安寜連營未報休傳箭¶
䇿馬何嫌出戴星苦戰城壕霜月白屢殘村落野烟青¶
軍民甚有闗心處佐政行看刃發硎¶
　　　登城¶
世祖艱難德澤深風悲城郭怕登臨九朝天下俄川决¶
<pb:KR4d0562_WYG_004-8a>¶
七載江南竟陸沈馬首空傳當日價雞聲不到暮年心¶
雨(闕/)門外青青草過客魂消淚滿襟¶
　　　民哀¶
痛哭羣庸誤主恩遺民無路叩天閽荒涼甲第有焦土¶
倉卒深閨無固門青血傳餐供士卒黃金為土贖兒孫¶
囊膠誰造崑崙頂念此長河駭浪渾¶
　　　除夜感念亡室¶
無復憐余踏雪囘一燈兒女促行盃土寒深痛骨委絶¶
<pb:KR4d0562_WYG_004-8b>¶
月暗忽迷魂去來遲暮影孱如欲踣顛危心死不成哀¶
鬢邊種種君知否消得流年幾度催¶
　　　中秋¶
夢逺霓裳世外音漢宮天老桂香沈黃埃欲出飛鳶上¶
白骨猶如落葉深萬國砧聲離别淚中宵月色太平心¶
晉公相業何時見目㫁天津益苦吟¶
　　　風雨重陽¶
八載兵戈苦未休異鄉佳節若為酬鷹臺人化前千載¶
<pb:KR4d0562_WYG_004-9a>¶
鴈塞書沈外九州風雨黃花宜換世山林白髮欲專秋¶
莫言抱病妨盃酌漸喜新來絶酒讐¶
　　　冰盤雪藕¶
清徹冰盤壓蔗漿酒酣雪藕進華堂凝寒色映瑤華脆¶
真白絲連翠袖香金掌曽聞承玉露瓊臺忽見擣𤣥霜¶
文園近日真消渴莫種蓮根引恨長¶
　　　元日雪¶
朔雪遙憎毒霧蒸兩年元日勢慿陵氣吞鶴表城如玉¶
<pb:KR4d0562_WYG_004-9b>¶
聲撼龍宮海欲冰不夜與天為汗漫當春借地示嚴凝¶
貂裘公子來何暮好向寒空縱角鷹¶
　　　新正雨雪連綿人日大霧近午晴¶
天賜春晴一日恩亂來骨肉幾家存屢危豈望全腰領¶
積善當知及子孫喜有㠶檣通白下幸無車馬到青門¶
往時百萬蒼生苦歲晚承平擬細論¶
　　　中秋城西感興¶
玉宇瓊樓三萬里乘槎無路匪仙才塵揚海内衣冠盡¶
<pb:KR4d0562_WYG_004-10a>¶
鴈㫁雲邊鼔角哀天意未知何日定月華空似昔年來¶
故山老桂無消息紅蓼花高滿路開¶
　　　雨困簡張梅間¶
濕薪萬竈漲烟氛屋角鳴鳩旦夕聞山接雲根如棧道¶
雨生波暈似犀紋麥苗泥漬連千頃花信寒消到幾分¶
最苦相從巷南北掩牕十日㫁論文¶
　　　和前韻¶
天氣渾疑挾楚氛雨淫愁向早春聞紅淹小圃違芳信¶
<pb:KR4d0562_WYG_004-10b>¶
緑泛囘塘亂縠紋逺樹鳥飛村舍沒淡烟人立野橋分¶
空餘落塈隣翁璧顛倒蝸涎似篆文¶
　　　紀事¶
　八月十五日告示詰朝往攻新安孫本立晡時羣黨¶
　爭出城中撞擊居民門户壕外縱掠水東永和邊江¶
　而上放火殺人刼取財物婦女火達旦不㓕是夜白¶
　氣亘天¶
橫亘東西白氣升喧傳入夜事堪驚縱焚倳刃連村市¶
<pb:KR4d0562_WYG_004-11a>¶
流血呼寃逼郡城天地豈忘心憯怛山河未放影分明¶
提攜婦女閨房秀飲涕羣驅敢出聲¶
　　　和青華道士蕭宗元¶
月滿虛堂奏帝歸仙風吹送紫雲衣九還欲致三花聚¶
一悟能消萬刼非老樹鶴棲存夜氣清池魚躍見天機¶
黃冠况得山陰客未信詩盟與願違¶
　　　九日¶
未霜白鴈渺闗河來日空隨赴海波世難持身高處怯¶
<pb:KR4d0562_WYG_004-11b>¶
秋聲入耳老來多山中甲子今誰在日下長安柰逺何¶
幾度西風餘破帽悠悠心事唾壺歌¶
　　　和劉子贄韻¶
夢中走馬上西涼囘首燕山六月霜尙想築臺思郭隗¶
誰能薦士效田光三陲呉楚人才劣百戰河山事㑹長¶
賴有淮南招隠處掩牕清晝坐焚香¶
　　　立秋¶
京洛風塵竟未休送迎馬上敝貂裘蕭條人物常如夕¶
<pb:KR4d0562_WYG_004-12a>¶
慘淡乾坤又入秋勑使經年遺北府戰場近日在南州¶
紛紛雞鶩羣爭食誰向滄江友白鷗¶
　　　冦來自北見城中蕭然散入村落¶
㫁鴈雲低欲度遲鵲巢何許寄南枝冦兵已厭空城住¶
官馬猶從間道馳萬骨白邊寒月夜孤烟青處夕陽時¶
經年北道無消息望眼頻穿淚暗埀¶
　　　幽憤¶
隴梅驛信杳如緘白晝連山霧氣酣細栁未應仝灞上¶
<pb:KR4d0562_WYG_004-12b>¶
藍田自可轉闗南驚濤四面輕帆破疑路千條老驥諳¶
落落懷才宜不少冥冥當局得無慙¶
　　　詔至¶
　三月二十六日天詔自廣東來詔發京師去年八月¶
　二十七日也於是朝廷號令久不聞矣欣幸之極敬¶
　賦七言律詩一首¶
沈陸如雲跬步艱忽傳驛信自燕山九霄日御龍光起¶
萬里春乘海道還忠義銘心扶壮節老癃埀涕洗愁顏¶
<pb:KR4d0562_WYG_004-13a>¶
中原黎庻知何似想望疏恩溥蒯菅¶
　　　次韻劉道原九日¶
曠刼何當洗&KR0381;埃凌高欲藉海為杯巫山雨暗猿相引¶
汾水雲深鴈不來新釀偶慿茅舍漉寒花時向槿籬開¶
仲宣幸有荆州託未厭吟邊數往囘¶
　　　喜東宮受冊¶
　六月二日東宮受冊越八日大赦天下使臣出湖廣¶
　來自茶陵十月十有一日到郡踴躍快覩不覺情發¶
<pb:KR4d0562_WYG_004-13b>¶
　於聲忘其為老病也¶
海色穿林曉夢圓戰塵氛霧一時湔青宮德進瑤編紀¶
紫禁恩隨玉漏傳洛邑車書符永世漢家日月覲中天¶
秋霜一寸丹心在稽首洪禧萬億年¶
　　　全叅政九日宴僚佐城西神岡㕘謀萬德躬賦¶
　　　詩五首用韻寓情¶
畫省凝香被羽林賞心寧許二毛侵閭閻側聽歌謠起¶
父老爭看&KR1654;㦸臨霜露黃花留歲晏江湖白鴈待秋深¶
<pb:KR4d0562_WYG_004-14a>¶
宴闌歸騎營門夕涼月紛紛落醉襟¶
能賦登高幕府親深秋過雨絶飛塵山城驛路黃柑富¶
水寨人家白粲新歌舞多非前日境交游半是異鄉人¶
通商近喜官鹽集不比西都巧筭緡¶
如雲冠葢此高攀千載龍山季孟間犀筯駝峰傳翠釜¶
銀罌春色照蒼灣歌姬擁醉翻腔誤才士爭先覓句艱¶
秪有相如欣授簡興來無物不相闗¶
蘭臺無分珮珊珊㫁壟平岡自往還避地亂來猶有酒¶
<pb:KR4d0562_WYG_004-14b>¶
放懷高處不須山㕘差紅樹西風外明滅青烟落照間¶
何日逺尋方外友却隨紫氣出函闗¶
曽向凌波賦襪塵絶交近日愧錢神百年撫事皆陳迹¶
四海知心幾故人山借衣冠違世濁天留萸菊貸秋貧¶
偶尋五栁先生傳自覺年來懶是真¶
　　　懷古¶
闗河渺渺幾浮沈落日秋風萬古心二頃留人輕六國¶
一壺玩世重千金亂來耆舊傳聞冺老去英雄悔恨深¶
<pb:KR4d0562_WYG_004-15a>¶
輸與蘇門長嘯者不教車馬涴山林¶
　　　贈張梅間¶
故人誰似此君賢涉難交情晚更堅迂路出城尋故友¶
移牀就月話當年霓裳曲奏忘天上博望槎囘記海邊¶
歸去蓴鱸隨地有别來鬚鬢得秋先¶
　　　九日遣懷¶
繞籬黃菊自幽香無復龍山落帽狂身外老來從襍遝¶
眼前高處倍淒涼妖狐突過荒城雨旅鴈㝠飛絶塞霜¶
<pb:KR4d0562_WYG_004-15b>¶
風物闗心倦囘首野園柑熟旋分嘗¶
　　　還鄉初度辱親友劉盧南惠詩依韻答之¶
憔悴還鄉一病翁雪牕晴透校㕘同庚寅俛誦湘纍語¶
甲子長懷晉士風塵暗衣冠情索莫眼青骨肉誼深崇¶
新吟多謝耆年頌晚節終慚老圃容¶
　　　至正十二年壬辰正月武昌失守¶
黃鶴樓前帝子宮古來形勝控江東運籌要害無豪俊¶
流禍顛厓摠冦戎天馬西來勲可樹河冰北渡驛誰通¶
<pb:KR4d0562_WYG_004-16a>¶
一壺或負千金重白髮丹心愧少同¶
　　　述懷二首¶
　子月中旬以從雨雪交作羣冦合攻大坑荆山小水¶
　逆黨出城南三十里立砦二十四日破白水下塘二¶
　十五日破吾里吾與次兒長孫寓歴村下牢是日省¶
　都事呉軍已到郡二十六日走度嶺者相属如繩過¶
　午猶不得家中消息心甚憂薄晚長兒來乃知念五¶
　日四更初冦掩出吾里兒曹隨衆走厚富向晚冦退¶
<pb:KR4d0562_WYG_004-16b>¶
　渡江趨王屯暮抵南阜李氏已空室矣二十六日早¶
　中宵蓐食行至高臺嶺巔但見連延朱村大坑冦火¶
　千炬雪凍道滑婦人稚子僵仆不能進扶挈度大湖¶
　嶺出章坑天已晚長女母子無托與偕來闔門不自¶
　意全遂投下牢依陳氏暫住述懷二章¶
冦陷吾鄉今二日連宵列炬似星分如何去此三十里¶
家中消息杳無聞咫尺干戈皆逆境連綿雨雪助妖氛¶
兀坐此身同槁木恍然不復辨朝曛¶
<pb:KR4d0562_WYG_004-17a>¶
風雪爐存半死灰每聽人語輙驚猜眼穿屢揖親知問¶
愁極忽傳兒子來足繭荒墟烟慘澹魂飛間道石崔嵬¶
經過且勿談辛苦闔室無虞已幸哉¶
　　　黙念¶
末路危機逐日新遭逢瞬息異寃親多疑忍事甘存拙¶
久亂全生幸處貧北海牧羝宜反漢東門牽犬竟亡秦¶
古來反覆無前筭那得匆匆論世人¶
　　　書所見¶
<pb:KR4d0562_WYG_004-17b>¶
　正月十八夜全㕘政軍中告變縛致都事哈喇台小¶
　鎮撫阿爾斯蘭布哈萬户張定住将戮之十九日昧爽¶
　其麾下擁衆扼全舟脅取二人入城閉闗縱兵大掠¶
　全由此失勢四月二十七日呉員外部将明塔布台¶
　潜蓄異志忌同列林巴延烏都梟勇挾詐殺之誣以¶
　謀反呉不能制又㕘政軍令䘮馬一疋償白金一百¶
　兩是蓄不戰之馬也¶
百金戰馬廐中屯部伍酣歌徹曉昏牙帳黑風梟突起¶
<pb:KR4d0562_WYG_004-18a>¶
營門白晝虎相吞史徒富躐官曹位厮養威聫士族婚¶
天下紛紛寧有此我軍成敗不須論¶
　　　記憶先親復齋先生詩二首¶
　九日初度先父生宋淳祐己酉九月九日¶
厄於陽九畫成乾淳祐遺民自憮然正則庚寅宜有字¶
絳人甲子已忘年菊枝偶地存幽操汗簡何心理舊編¶
賴有童孫初學語挽衣爭果戱階前¶
　代李季實賀歴塘劉所立生日¶
<pb:KR4d0562_WYG_004-18b>¶
春入霞杯喜拂天初逾六六紀瑤編人間銅狄何時鑄¶
天上銀蟾昨夜圓(六月十/六日生)秋水精神高六月仙人風骨¶
妙千年山林城市遙相祝凝望蓬萊隔紫烟¶
　¶
　¶
　¶
　¶
　石初集巻四¶
